<?xml version="1.0" encoding="UTF-8"?>
<document link="https://seyler.eksisozluk.com/dusunceli-hassas-ve-empati-yetenegi-gelismis-insanlarin-ortak-sorunu-overthinking" corpus="Psychology">
    <title>
        <sentence>
            Düşünceli, Hassas ve Empati Yeteneği Gelişmiş İnsanların Ortak Sorunu: Overthinking
        </sentence>
    </title>
    <description>
        <sentence>
            Overthinking nedir?
        </sentence>
        <sentence>
            Aşırı düşünme olarak türkçeleştirebileceğimiz bu durumdan pek çok insan muzdarip ve galiba sayıları gün geçtikçe artıyor.
        </sentence>
        <sentence>
            Konu hakkında nedir, ne değildir şeklinde bir derleme hazırladık.
        </sentence>
    </description>
    <subtitle>
        peki nasıl kontrol altına alınabilir bu durum?
    </subtitle>
    <paragraph>
        <sentence>
            tahmin edeceğiniz üzere, zihni başka bir uğraşla meşgul etmek ile.
        </sentence>
        <sentence>
            uzmanlar kitap okumak, düşünceleri kağıda aktarmak, puzzle vs. gibi düşünme isteyen uğraşların etkili olduğunu söylüyorlar.
        </sentence>
        <sentence>
            özellikle kitaplar birinci sırada geliyor.
        </sentence>
        <sentence>
            çünkü fazla düşünen insanların atak dönemlerinde zihinleri çok yoğun çalışıyor ve kitap okuyarak yaratıcılık seviyesini üst düzeye çekmek mümkün oluyor.
        </sentence>
        <sentence>
            yani krizi fırsata çevirmek diyebiliriz bu duruma.
        </sentence>
        <sentence>
            yazıda birkaç kitap tavsiyesinde bulunulmuş ve bizzat okumuş bir insan olarak ben de david burns- iyi hissetmek kitabını tavsiye edebilirim.
        </sentence>
        <sentence>
            ama tabii ki ben bir bilirkişi değilim, durumunuz kitaplar ve basit önerilerle aşılacak bir durumda değilse bir psikolog desteği almak en doğrusu.
        </sentence>
    </paragraph>
    <subtitle>
        <sentence>
            overthinking, bitmeyen bir düşünce çemberi içerisinde durmadan daireler çizmektir
        </sentence>
    </subtitle>
    <paragraph>
        <sentence>
            bir karar verme sürecindeyken en ince ayrıntısına kadar ölçülüp biçilir.
        </sentence>
        <sentence>
            başkasının aklına gelmeyecek olasılıklar, detaylar peşi sıra birbirini kovalar.
        </sentence>
        <sentence>
            bunun neticesinde nihai bir karar da çıkmaz pek tabii.
        </sentence>
    </paragraph>
    <paragraph>
        <sentence>
            başkalarının aklını ve niyetlerini okumaya çalışırsınız sürekli.
        </sentence>
        <sentence>
            bir kişinin belki de sizle ilgili ya da yaşadığınız bir olayla ilgili hiç düşünmediği şeyleri düşündüğünü düşünürsünüz.
        </sentence>
        <sentence>
            sanki karşınızdaki kişinin beyni sizin kafanızın içindeymiş gibi onun ne düşündüğüyle ilgili durmadan okumalar yaparsınız.
        </sentence>
    </paragraph>
    <paragraph>
        <sentence>
            geleceği tahmin etmeye çalışırsınız, tahminleriniz genelde karmaşık neden sonuç bağlarından meydana gelir ve çoğunlukla karamsardır.
        </sentence>
        <sentence>
            düşündükçe en kötü olasılıkları meydana serersiniz ve her şeyin daha da kötüye gideceğini kendinize inandırıp, gelecek parçalarını düşünce makasınızla kendiniz kesip biçerek oluşturmaya çalışırsınız.
        </sentence>
    </paragraph>
    <paragraph>
        <sentence>
            aklınızdan bir durum ya da olay hakkında gerçekte hiç yapılmamış yorumlar geçer durur.
        </sentence>
        <sentence>
            bu olay ya da durumlara mümkün olabilecek her açıdan bakarak en olmayacak yorumlar getirirsiniz.
        </sentence>
        <sentence>
            kimsenin zihnini meşgul etmeyen şeyler, sanki herkesin zihnini meşgul ediyormuş gibi gelir size ve o yüzden başkalarının zihnini meşgul ettiğini düşündüğünüz şeyleri düşüncelerinizle kontrol altında tutmaya çalışırsınız.
        </sentence>
    </paragraph>
    <paragraph>
        <sentence>
            bir şey hakkında aşırı düşünmek aslında sizin o şey üzerinde kontrol kurma çabanızı da gösterir.
        </sentence>
        <sentence>
            oysaki gerçeklerle hiçbir bağıntısı olmayan bu zihinsel süreç sizi yormaktan başka bir işe yaramaz.
        </sentence>
    </paragraph>
    <paragraph>
        <sentence>
            dün yaptığınız bir konuşma, gerçekleştirdiğiniz bir diyalog, karşınıza çıkmış olan bir durum, yaşadığınız bir olay hâlâ sizin zihninizi işgal etmektedir.
        </sentence>
        <sentence>
            'şöyle deseydim daha iyi olurdu' diye düşünürken paragraflarca monolog üretmiş olarak bulursunuz kendinizi.
        </sentence>
        <sentence>
            çözüme ulaşmadığını düşündüğünüz bir tartışma zihninizde devam eder, sürekli o tartışmada üstünlük kurmaya çalışır, hiç akla gelmeyecek argümanlar üretir ve gerçekte olabilecek bir tartışmadan daha verimli ve asla yenilemeyecek olan bir karşı atak yapmış olursunuz.
        </sentence>
        <sentence>
            aslında bırakın dünü, bundan beş yıl öncesinde başınızdan geçmiş bir olayın bile hâlâ muhakemesini yaparken bulursunuz kendinizi.
        </sentence>
    </paragraph>
    <paragraph>
        <sentence>
            gelecek hakkında sürekli ‘ya böyle olursa’ şeklinde senaryolar üretip o senaryolar kati suretle gerçekleşecekmişçesine durmadan senaryodaki her bir elemente yeni bir element ekler, durmadan en kötü felaketten daha kötü bir felaket bulursunuz.
        </sentence>
    </paragraph>
    <paragraph>
        <sentence>
            her şeyi kafanızda çözmeye çalışırsınız.
        </sentence>
        <sentence>
            oysa siz bir şeyi ne kadar sizin lehinize sonuçlanacak şekilde evirip çevirip düşünseniz de, gerçekte düşünceleriniz o şeyi zerre etkilememiş olur.
        </sentence>
        <sentence>
            saatlerce düşüncenin ardından hiçbir şeyi çözememiş olarak bulursunuz kendinizi.
        </sentence>
    </paragraph>
    <paragraph>
        <sentence>
            her zaman, ne vakit vuku bulduğunu bilmediğiniz bir şeyde saplanıp kalmış gibi hissedersiniz kendinizi.
        </sentence>
        <sentence>
            durmadan saplanıp kalmış gibi hissettiğiniz şeyin ne olduğunu bulmaya çalışırsınız.
        </sentence>
        <sentence>
            bulamadığınız sürece kendinizi eksik ve hatalı hisseder, şu ânınızla aranızdaki bağı yitirirsiniz.
        </sentence>
    </paragraph>
    <paragraph>
        <sentence>
            bitmek bilmeyen düşünceler silsilesi anksiyeteye neden olur.
        </sentence>
        <sentence>
            hayatın gidişatını felce uğratır. en sıradan şeylerde bile durup düşünür en olmayacak engeller bulup durursunuz.
        </sentence>
        <sentence>
            her şeyin en kötüye gideceği inancı sizde güçlendikçe güçlenir.
        </sentence>
        <sentence>
            eyleme koyulmanızı zorlaştırır bu da.
        </sentence>
        <sentence>
            siz de eyleme koyulmadığınız sürece değirmenlerle savaşmış olursunuz sadece.
        </sentence>
        <sentence>
            eyleme koyulduğunuzdaysa her şeyin düşüncelerinizde ürettiğiniz felaket senaryolarından daha kolay şekilde çözülebileceğini görmüş olursunuz.
        </sentence>
    </paragraph>
    <paragraph>
        <sentence>
            geçmiş sizin için 'şöyle olmalıydı, böyle olmalıydı' gelecekse 'ya şöyle olursa ya böyle olursa'dır.
        </sentence>
    </paragraph>
</document>