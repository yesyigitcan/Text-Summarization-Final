<?xml version="1.0" encoding="UTF-8"?>
<document link="www.idhouse.web.tr" corpus="Medical">
    <title>
        <sentence>
            BİLDİĞİMİZDEN FAZLASI VAR... OZON TEDAVİSİ
        </sentence>
    </title>
    <subtitle>
        Ozon tedavisi nedir?
    </subtitle>
    <paragraph>
        <sentence>
            Son zamanlarda alternatif tıp terimlerinin hayatımıza hızla giriş yapması ile beraber , ozon tedavisi veya ozon terapisi terimine de sıkça rastlamaktayız.
        </sentence>
        <sentence>
            Bazılarımız bu terimi özellikle Covid-19 hastalığını geçirmiş ve akciğer enfeksiyonuna maruz kalmış hastalara gelen tavsiyelerde duymuş olabilir.
        </sentence>
        <sentence>
            Aslında tarihsel olarak uzun yıllardır kullanıldığı bilinmektedir.
        </sentence>
        <sentence>
            Bu tanımdan sonra ufak bir virgül koyup şunu belirtmem gerekiyor ; ozon tedavisi bazı kaynaklara göre bir alternatif tıp veya tamamlayıcı tıp yöntemi olarak kabul edilirken , bazı kaynaklara göre de bilimsel tıp yöntemi olarak kabul edilmektedir.
        </sentence>
        <sentence>
            Ancak en doğru tanımın tamamlayıcı tıp yöntemi olduğunu belirtebiliriz.
        </sentence>
        <sentence>
            Hatta 2019 yılında FDA (Food and Drug Administration) ozon tedavisi kullanımında güvenilirliğine ve etkisine dair kesin kanıtlar olmaması sebebiyle uyarıda bulunmuştur.
        </sentence>
        <sentence>
            Bu durumun bilincinde olarak ozon tedavisini değerlendirmekte fayda olduğunu söyleyebiliriz.
        </sentence>
        <sentence>
            Peki bu ozon tedavisi veya terapisi aslında nedir , sadece Covid-19 gibi hastalıklarda mı etkilidir yoksa bilmediğimiz birçok tedavi amacı var mıdır ?
        </sentence>
        <sentence>
            Hep beraber inceleyip cevaplarını bulalım.
        </sentence>
        <sentence>
            Ozon tedavisi veya ozon terapisi , en temel haliyle ozon gazı kullanılarak bir takım hastalıkların tedavisinde kullanılan tamamlayıcı tıp -bazı kaynaklara göre- yöntemlerinden biridir.
        </sentence>
        <sentence>
            Tanımda da görüldüğü üzere , işin özü ozon gazıdır.
        </sentence>
        <sentence>
            Aslında hepimiz ozon gazını biliyoruz ama gelin yeniden bir göz atalım ; ozon gazı , O3 sembolü ile gösterilir ve buradan da anlaşılacağı gibi 3 oksijen atomunun bir araya gelerek oluşturduğu doğal bir kimyasal bileşiktir.
        </sentence>
        <sentence>
            Atmosferin üst katmanlarında yer alan ozon gazı aynı zamanda “zenginleştirilmiş oksijen” olarak da bilinir.
        </sentence>
        <sentence>
            Bunun sebebi iki atomlu normal atmosferik atomun yüksek enerjili hali olmasıdır.
        </sentence>
        <sentence>
            Tedavide kullanılan ozon , daima oksijen ile karışım halindedir ve tıbbi ozon jeneratörlerinde üretilmektedir.
        </sentence>
        <sentence>
            Hatta bazı kaynaklarda oksijen ile karışım halinde olmasından dolayı “oksijen terapisi” adıyla da bu tedaviye rastlayabiliriz.
        </sentence>
        <sentence>
            Ozon terapisinin çalışma prensibini inceleyecek olursak , karşımıza çıkan ilk cümle muhtemelen şöyle olacaktır ; ozon terapisi esnasında oksijen oranı yüzde yüze kadar yüksek basınç ile çıkarılarak plazma içerisinde çözünen oksijen miktarı arttırılır ve böylece çevre dokulara ulaşan oksijen de artmaktadır.
        </sentence>
    </paragraph>
    <subtitle>
        <sentence>
            Ozon tedavisinin kullanıldığı hastalıklar
        </sentence>
    </subtitle>
    <paragraph>
        <sentence>
            Ozon tedavisinin bir takım hastalıkların tedavisinde yer aldığından bahsetmiştik.
        </sentence>
        <sentence>
            Bu hastalıkları “özellikle bağışıklık sistemini hedef alan hastalıklar” olarak bir genelleme adı altında toplayabiliriz.
        </sentence>
        <sentence>
            Fakat şunu belirtmek isterim ki ozon terapisi sadece bağışıklık sistemi değil ; solunum ve dolaşım sistemi hastalıkları , yara ve enfeksiyon hastalıkları , eklem hastalıkları gibi birçok farklı alanda tedavi amaçlı kullanılabilir.
        </sentence>
        <sentence>
            Bahsetmiş olduğumuz hastalıklara daha detaylı örnekler vericek olursak ; kanser , bel fıtığı , diyabet , kronik yaralar , migren , göz hastalıkları , sedef gibi cilt hastalıkları , yatak yaraları , behçet hastalığı gibi otoimmun hastalıklar , astım , KOAH , kronik yorgunluk gibi birçok farklı hastalık sıralayabiliriz.
        </sentence>
    </paragraph>
    <subtitle>
        <sentence>
            Ozon tedavisi uygulama yöntemleri
        </sentence>
    </subtitle>
    <paragraph>
        <sentence>
            Ozon terapisinin uygulama yöntemlerine bakacak olursak , iki temel yöntemle karşılaşırız.
        </sentence>
        <sentence>
            Bunlardan biri sistemik tedavilerdir.
        </sentence>
        <sentence>
            Sistemik tedaviler vücuda bütün olarak fayda sağlamaktadır.
        </sentence>
        <sentence>
            Diğeri ise lokal tedavilerdir.
        </sentence>
        <sentence>
            Lokal tedaviler ise adından da tahmin edilebileceği gibi belirli bir bölgeye fayda sağlamaktadır.
        </sentence>
        <sentence>
            Ozon tedavisi uygulama yöntemlerinden en çok tercih edileni otohemoterapidir.
        </sentence>
        <sentence>
            Bu yöntem hastadan alınan kan ile ozonu karıştıran sistemik bir yöntemdir , majör otohemoterapi(MAHT) ve minör otohemoterapi (mAHT) olarak çeşitlenir.
        </sentence>
        <sentence>
            Diğer bir yöntem ise insüflasyon yöntemidir. İnsüflasyon , ozon gazını bir vücut boşluğuna üflemek anlamına gelir.
        </sentence>
        <sentence>
            Bu yöntemde ozon gazı değişken dozlarda , rektal , vajinal , kulak veya burun boşluğundan hastaya verilir.
        </sentence>
        <sentence>
            Ayrıca insüflasyon yöntemi majör otohemoterapinin en büyük alternatifidir.
        </sentence>
        <sentence>
            Bu yöntemlere ek olarak ozon tedavisinde lokal uygulamalar , topikal uygulamalar , sauna uygulamaları gibi yöntemler de kullanılmaktadır diyebiliriz.
        </sentence>
        <sentence>
            Bu bilgilerin yanında ozon terapisinin seanslı olarak uygulandığını söylemekte fayda var.
        </sentence>
        <sentence>
            Seans sıklığı ve sayısı hastalığın türü ve hastaların durumuna bağlı olarak değişmektedir.
        </sentence>
    </paragraph>
    <subtitle>
        <sentence>
            Ozon tedavisinin yan etkileri
        </sentence>
    </subtitle>
    <paragraph>
        <sentence>
            Birçok tedavi , ilaç vb unsurlarda da görüldüğü gibi ozon tedavisinin de yan etkileri maalesef bulunmaktadır.
        </sentence>
        <sentence>
            Fakat bu yan etkiler uygulama yapan kişiye , verilen doza ve uygulama yöntemine bağlı olarak ortaya çıkmakta ve değişmektedir.
        </sentence>
        <sentence>
            Ozon tedavisinin zararlı yan etkilerine doğru dozlarda ve doğru uygulamalarla uygulanmadığı zaman çok sık rastlanmaktadır.
        </sentence>
        <sentence>
            Nasıl bir hastalığın klasik tedavisinde doğru ilacın doğru dozda alınması gerekiyorsa , ozon tedavisinde de durum aynı seyretmektedir.
        </sentence>
        <sentence>
            Ozon tedavisinde görülen en yaygın yan etkiler ; zayıflık , hafif baş dönmesi , uyku hali gibi küçük ve uzun sürmeyen yan etkilerdir.
        </sentence>
        <sentence>
            Ozon tedavisinin yaygın yan etkileri dışında , en büyük dezavantajının potansiyel toksisitesinde yattığını söyleyebiliriz.
        </sentence>
        <sentence>
            Ancak bu yan etkilerin kişiye ve uygulama yöntemine bağlı olduğunu yeniden hatırlatalım , yani ozon tedavisi yaptıran her birey illa ki bu yan etkilerle karşılaşacak diye kesin bir kanı olmamalıdır.
        </sentence>
        <sentence>
            Bu sebeple ozon tedavisinin mutlaka güvenilir yerlerde ve güvenilir uzmanlar tarafından yapılması büyük önem taşımaktadır.
        </sentence>
        <sentence>
            Olası yan etkilerin dışında , kimlerin yaptırmaması gerektiğine de değinmek istiyorum.
        </sentence>
        <sentence>
            Ozon terapisi hamilelere ; ileri derecede kansızlık ve pıhtılaşma bozukluğu gibi kan hastalıklarına sahip bireylere ; hipertiroidi hastalarına , yüksek tansiyon için ACE inhibitörü tedavisi alanlara , yeni kalp krizi geçirmiş hastalara veya kontrol altına alınamamış kalp-damar hastalığına sahip bireylere , ozona alerjisi olan astım hastalarına ozon tedavisi uygulanmaz.
        </sentence>
        <sentence>
            Bu örnekler çoğaltılabilmekte olduğundan ozon tedavisi uygulamasına geçilmeden önce bazı analizler yapılmaktadır.
        </sentence>
    </paragraph>
    <subtitle>
        <sentence>
            Türkiye’de Ozon tedavisi
        </sentence>
    </subtitle>
    <paragraph>
        <sentence>
            Ozon tedavisi , ülkemizde de özellikle son zamanlarda yaygın olarak uygulanmaktadır.
        </sentence>
        <sentence>
            Ozon tedavisi için özel merkezler olmakla beraber , kliniklerde ve hastanelerde de ozon tedavisi uygulamaları uzmanlar tarafından yapılmaktadır.
        </sentence>
        <sentence>
            Son olarak , ozon tedavisinin doğru uygulandığı takdirde önemli faydalar sağladığını söyleyebiliriz.
        </sentence>
        <sentence>
            Ancak bütün bu faydaların yanında olası yan etkileri de unutmadan uygulama merkezinin ve uzmanın araştırılmasının büyük bir önem taşıdığını da hatırlatmak istiyorum.
        </sentence>
    </paragraph>
</document>