Hayatımıza bir anda giren ve çıkmaya pek niyeti olmayan, hepimizi birçok alanda etkilemiş olan bu virüsle uzun zamandır mücadele içindeyiz
Gün içinde bu kadar çok “Corona” kelimesini duymak ve duyurmak da hepimiz için normalleşti fakat 1 yıl öncesine kadar hayatımız şu anki normalimizden oldukça farklıydı.
Çünkü kimsenin ilk ve tek problemi “Corona Virüs” değildi.
Kimilerimizin akademik,mesleki veya ailevi endişeleri vardı.
Zor olan her şeyle her zaman yaptığımız gibi mücadele etme imkanımız da kısıtlanınca işin içinden çıkmak güç bir hâle büründü.
Geleceğe dair yapılan plan ve programlarda aksamalar yaşandığı gibi bu planların ne zaman gerçekleşeceği konusundaki belirsizlik de devam ediyor.
Bu sebeple, belirsizlik ile baş etmek adına yeni kararlar ve düzenlemeler yapmak gerekiyor.
Güven, korku, mutluluk, mutsuzluk gibi zıt kavramlar arasında gidip gelen bir hayat ile mücadele etmek oldukça zordur ve bunlar kaygı yaratır.
Şu dönemde yaşanılanların kaygı yaratması beklenen bir durum çünkü yarının ne getireceğini bilmiyoruz.
Bunlar: Olağandışı, belirsiz, bilinmez bir süreç içinde olmak ve zihnimizin sürekli olarak bu durumla meşgul olması, salgının sağlığı temelden tehdit edişi, psikolojik olarak gerileme dönemine girebilme ve sahip olduğumuz ego (benlik) işlevlerinde geçici olarak zayıflama (kendine odaklı yaşama ve düşünmenin ileri düzeyde artışı), biyolojik ritmin yani günlük akışımızı belirleyen iç saat dengesinin bozulması (uyku ve iştah değişiklikleri), dikkat becerilerini destekleyen dış belirleyicilerin/uyaranların azalmış olması ya da olmayışı (örneğin güneş ışığından mahrum kalmak), kontrol edilmesi güç bir durumu fiziksel/zihinsel olarak sürekli kontrol etmeye çalışma olarak sıralanabilir.
Kendimizle baş başa kalmanın avantajlarını bulmaya ve her şeye devam etmeye çalışacağız , belki resim çizerek belki yeni bir dil öğrenerek belki de yeni aktiviteler bularak.