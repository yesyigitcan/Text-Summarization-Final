Sanki bu dönem yaşadığımız yıllar içinde en çok yer kaplayan kısım olmuş gibi.
Çünkü kimsenin ilk ve tek problemi “Corona Virüs” değildi.
Hepimizin sorumlulukları, planları ve bireysel problemleri vardı ki hâlâ var.
Geleceğimin en temel noktasında bitişe hızlı adımlarla ilerliyorken kendimi başlangıç noktasına dönmüş gibi hissediyordum.
Çünkü kendimizle ve kaygılarımızla yalnız kaldık.
Kişinin özgürlüğünden mahrum kalması ve yapmak istediklerini yapamadığına ilişkin içsel deneyimi de engellenmişlik duygusuna yol açar.
En büyük sorunumuz ise odaklanamamak.
Odaklanamamızın ve dikkatimizi toplayamamamızın da birçok sebebi var.
Bunlar: Olağandışı, belirsiz, bilinmez bir süreç içinde olmak ve zihnimizin sürekli olarak bu durumla meşgul olması, salgının sağlığı temelden tehdit edişi, psikolojik olarak gerileme dönemine girebilme ve sahip olduğumuz ego (benlik) işlevlerinde geçici olarak zayıflama (kendine odaklı yaşama ve düşünmenin ileri düzeyde artışı), biyolojik ritmin yani günlük akışımızı belirleyen iç saat dengesinin bozulması (uyku ve iştah değişiklikleri), dikkat becerilerini destekleyen dış belirleyicilerin/uyaranların azalmış olması ya da olmayışı (örneğin güneş ışığından mahrum kalmak), kontrol edilmesi güç bir durumu fiziksel/zihinsel olarak sürekli kontrol etmeye çalışma olarak sıralanabilir.
Bu günlerin biteceğini umarak ve bilerek hayatımıza devam etmemiz ve kendimizi kaybetmememiz gerekiyor.
Kendimizle baş başa kalmanın avantajlarını bulmaya ve her şeye devam etmeye çalışacağız , belki resim çizerek belki yeni bir dil öğrenerek belki de yeni aktiviteler bularak.
Bir gün eski normalimize yeni tecrübeler kazanarak ve kendimizi geliştirerek dönmüş olacağız.